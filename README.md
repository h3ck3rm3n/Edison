# Inteligentny System Zarządzania Salą Lekcyjną

Założone cele:
Pragniemy umożliwić uczniom i nauczycielom efektywniejsze wykorzystanie czasu pracy
poprzez montaż czujnika laserowego i czytnika RFID, które mają za zadanie zliczać osoby
wchodzące do klasy i potwierdzać ich tożsamość, co w rezultacie pozwoli na automatyczne
wygenerowanie listy obecności. Dzięki temu rozwiązaniu nauczyciel będzie mógł rozpocząć
zajęcia zaraz po wejściu do pracowni.
Naszym celem jest też wprowadzenie oszczędności w szkole oraz dbałość o środowisko
poprzez montaż czujnika ruchu, który będzie odpowiedzialny za włączenie i wyłączenie
światła oraz komputerów. Zaoszczędzone pieniądze szkoła będzie mogła przeznaczyć na
pomoce dydaktyczne oraz zmniejszy się jej negatywny wpływ na środowisko.
Pragniemy też wprowadzić funkcję podstawowego systemu alarmowego uruchamianego przy
pomocy czujnika dotykowego. Alarm ma na celu monitorowanie pracowni i alarmowanie
przed niepowołanym wejściem. Alarm będzie uruchamiany i dezaktywowany poprzez czujnik
dotykowy.
Chcemy zredukować koszty poprzez stosowanie jednego modułu Edison na budynek.
Moduł będzie sterował zestawami czujników i akcesoriów zamontowanymi w
poszczególnych pracowniach.
Dodatkowo pragniemy wprowadzić funkcję monitorowania temperatury. Czujnik temperatury
będzie sprawdzał temperaturę w pracowni, a nauczyciel otrzyma powiadomienie o
ewentualnej konieczności otwarcia okna lub dogrzania pomieszczenia.

Postęp prac:
https://docs.google.com/document/d/1DTOgLaFAJl0rpvpF-RSi43tJjG2pbMqJ16s5GSfCx40/edit?usp=sharing
Pierwszy etap:
https://drive.google.com/open?id=0B3-cN-AMR61bVlhrcTVVUDYtQy1sZTVfM0JLc1l4aFZGVG5z

Zespół ProtoSec, ZS3 Łuków
